---
title: "Ringraziamento per le donazioni"
date: 2025-06-18T15:40:24+06:00
image : "images/2025-06_donazioni.jpg"
author : ["Redazione"]
categories: ["news"]
tags: ["donazioni"]
description: "This is meta description"
draft: false
layout: "single"
---


Vogliamo innanzitutto ringraziarvi ancora una volta per la grande partecipazione alla raccolta fondi per Emanuele. La vostra generosità è stata un gesto speciale e ci teniamo a condividere con voi come sono stati destinati i fondi.

Abbiamo raccolto 20.856 euro, che sono stati devoluti in parti uguali a quattro realtà con cui Emanuele era legato da vicino e che rappresentano il tipo di impegno sociale e umano in cui credeva profondamente.

**CIAI  Centro Italiano Aiuti all’Infanzia**
Con CIAI, Emanuele ha lavorato su progetti di cooperazione internazionale per la tutela dell’infanzia, in particolare nei contesti più fragili.
Una parte importante del suo lavoro ha riguardato il Centro di accoglienza di Andong in Cambogia, che oggi accoglie bambine e bambini in situazione di estrema povertà.
I fondi sono stati destinati proprio a quel centro. Sarà inoltre affissa una targa in sua memoria, a testimonianza concreta del suo passaggio e del suo legame con quei luoghi.

**Medici Senza Frontiere**
Con MSF, Emanuele ha operato come logista in contesti di emergenza in diversi paesi colpiti da guerra e instabilità.
Qui il vostro contributo, verrà destinato al Fondo Emergenze per sostenere i progetti attivi in oltre 70 paesi.

**La Goccia**
Abbiamo inoltre devoluto parte del ricavato a sostegno dell’associazione Goccia tramite la quale sosterremo il progetto Cherished Home, in Zambia: una casa per il recupero e l’accoglienza di bambine e ragazze vittime di violenza.

**Oratorio San Giorgio di Desio**
Per l’oratorio in cui Emanuele è cresciuto partecipando attivamente e che sarà il punto di ritrovo per ricordarlo, si è scelto di contribuire all’ampiamento dell’area giochi frequentata dai bimbi del quartiere.

Durante la giornata in ricordo di Emanuele è emersa la volontà di riproporre questo momento ogni anno, mantenendo lo stesso spirito informale della grigliata.
Inoltre sta prendendo forma anche il progetto simbolico di piantumazione di alberi presso il Giardino dei Pompieri di Lissone, che Emanuele aveva desiderato prendesse forma.
Per rimanere aggiornati su questi progetti e sui futuri eventi abbiamo attivato la possibilità di iscriversi a una mailing list qui.