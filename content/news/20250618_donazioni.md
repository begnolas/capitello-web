---
title: "UN PUNTO DI PARTENZA"
date: 2025-06-24T10:00:24+06:00
image : "images/2025-06_donazioni.jpg"
author : ["Amici di Emanuele"]
categories: ["news"]
tags: ["donazioni"]
description: " "
draft: false
layout: "single"
---


Cari amici di Lele,

innanzitutto ancora una volta grazie per la grande partecipazione alla raccolta fondi per Emanuele. La vostra generosità è stata speciale e vorremmo ora condividere con voi come sono stati destinati esattamente i fondi. 

Abbiamo raccolto in tutto **20.856 euro**, devoluti in parti uguali a quattro realtà a cui Emanuele era legato e che rappresentano il tipo di impegno sociale e umano in cui credeva profondamente: CIAI, Msf, La Goccia e l’oratorio di San Giorgio. Le associazioni hanno ricevuto l’importo a loro destinato e ci hanno inviato delle lettere di ringraziamento che vorremmo condividere con voi (in allegato). Ecco come intendono impiegare i fondi ricevuti:

**CIAI  Centro Italiano Aiuti all’Infanzia**
Con CIAI, Emanuele ha lavorato su progetti di cooperazione internazionale per la tutela dell’infanzia, in particolare nei contesti più fragili.
Una parte importante del suo lavoro ha riguardato il Centro di accoglienza di Andong in Cambogia, che oggi accoglie bambine e bambini in situazione di estrema povertà.
I fondi sono stati destinati proprio a questo centro, che ci ha riferito che appenderà anche una targa in sua memoria, a testimonianza concreta del suo passaggio e del suo legame con quei luoghi.

**Medici Senza Frontiere**
Con MSF, Emanuele ha operato come logista in contesti di emergenza in diversi Paesi colpiti da guerra e instabilità, dall’Africa al Medio Oriente. Il vostro contributo verrà destinato al Fondo Emergenze per sostenere i progetti attivi in oltre 70 Paesi nel mondo.

**La Goccia**
La Goccia realizza progetti di cooperazione nazionale ed internazionale a sostegno delle popolazioni più povere. Con i fondi, verrà finanziato il progetto Cherished Home, in Zambia: una casa per il recupero e l’accoglienza di bambine e ragazze vittime di violenza.

**Oratorio San Giorgio di Desio**
Per l’oratorio in cui Emanuele è cresciuto e che rimarrà in futuro il punto di ritrovo per ricordarlo, verrà l’ampliata l’area giochi frequentata dai bimbi del quartiere.

A gennaio, durante la giornata in ricordo di Emanuele, è emersa la volontà di riproporre un momento simile ogni anno, mantenendo lo stesso spirito informale della grigliata. Gli aggiornamenti su questa iniziativa, come su tutte le altre iniziative in programma - tra cui la piantumazione di alcuni alberi presso il Giardino dei Pompieri di Lissone, esplicitamente voluta da Emanuele - verranno riportati su questo sito, ma per rimanere aggiornati sui progetti e sui futuri eventi, abbiamo anche attivato la possibilità di iscriversi a una mailing list qui.

È un modo per rimanere in contatto tra attività che ci uniscano ancora di più su una strada tracciata da lui. Un punto di partenza.



{{< pdf src=/pdf/2025_Ciai.pdf >}}

{{< pdf src=/pdf/2025_MSF.pdf >}}

{{< pdf src=/pdf/2025_LaGoccia.pdf >}}
