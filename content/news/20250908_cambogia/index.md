---
title: "Aggiornamento sul progetto sostenuto da Ciai in Cambogia"
date: 2025-09-08T10:00:24+06:00
image : "head.jpg"
author : ["Amici di Emanuele"]
categories: ["news"]
tags: ["cambogia", "ricordo"]
description: "Ciai ha investito la donazione nel Centro di Andong in Cambogia, piantando un albero in memoria di Lele."
draft: true
layout: "single"
---


Cari amici di Emanuele,

un’altra novità dalla raccolta fondi di gennaio: Ciai (Centro italiano aiuti all’infanzia), una delle realtà a cui è stato destinato parte del ricavato, ha condiviso i dettagli del progetto nel quale impegna la donazione.

Durante la sua ultima missione con Ciai, Lele ha visitato il Centro di accoglienza di Andong, nei pressi di Phnom Penh, in Cambogia, che accoglie i minori in estrema povertà del territorio, occupandosi della loro istruzione, della loro salute, del loro futuro. È proprio su questo centro molto caro a Lele e vicino alle Brick Factories della zona che l’associazione ha deciso di investire la cifra.

Per mantenere vivo il ricordo di Lele, è stato anche piantato un albero in sua memoria presso la scuola primaria vicino alla fabbrica di mattoni, e i bambini e le bambine della scuola sono stati coinvolti nella piantumazione. Prossimamente verrà poi posta una targa per rendere ancora più vivo il ricordo di Lele e la sua visita alla struttura.

In allegato potete trovare il video ricordo girato dai membri dell’associazione mentre avveniva la piantumazione.

Grazie e alla prossima!


{{< youtube LfXcKBLpfoE >}}
