---
title: "Una nuova giostra all’oratorio di San Giorgio in ricordo di Emanuele"
date: 2025-09-09T17:00:24+06:00
image : "images/2025_09_oratorio.jpg"
author : ["Ileana"]
categories: ["news"]
tags: ["cambogia", "ricordo"]
description: "Posata una giostra all’oratorio di Desio con parte della donazione raccolta."
draft: true
layout: "single"
---


È un grande piacere condividere con tutti voi che ai primi di agosto all'oratorio di San Giorgio di Desio è stata posata una giostra in memoria di Emanuele.
Un quarto della donazione raccolta in occasione della festa per il suo saluto era destinata all'oratorio che ha ospitato il grande evento, che mai ringrazierò abbastanza.
Si tratta di un luogo speciale, è il posto dove siamo cresciuti, dove le sue più grandi amicizie si sono rafforzate ed è il posto dove io e lui ci siamo conosciuti.
Da lì abbiamo poi spiccato il volo e girato un po' il mondo, per poi ritornare in quell'oratorio con le nostre bambine, trovando facce nuove e conosciute.
Proprio ai bimbi abbiamo voluto pensare nel decidere come investire il denaro raccolto, scegliendo di ampliarne l'area giochi.
Inaugureremo la giostra domenica 28 settembre alle ore 12 in occasione della festa dell'oratorio di San Giorgio: siete tutti benvenuti!
In quell'occasione affiggeremo in oratorio la targa che il Gruppo Sportivo di San Giorgio ci ha donato in ricordo di Lele. È un gruppo di persone amiche che non hanno esitato ad impegnarsi nel rendere possibile e memorabile la festa per il suo saluto.

Queste le parole riportate sulla targa che potremo sempre leggere passando di lì:
*"Siate chi volete essere, ma siatelo fino in fondo, con approfondimento, passione e cuore, ma mai in superficialità, fa perdere tempo e il tempo serve. Emanuele Arosio".*
Ovviamente le prime piccole persone a provare la giostra in ricordo del papà non potevano che essere Viola e Aida.
L'emozione di quel momento ve la lascio immaginare guardando questa foto...
Ancora una volta ringrazio tutti voi per la vostra presenza e generosità,

Ileana